---
title: รีวิว วิทยาศาสตร์แห่งความเหงา
description: "ความเหงาทำอะไรกับเราได้บ้าง"
postSlug: review-science-of-loneliness
ogImage: "@assets/images/loneliness.png"
pubDatetime: 2024-01-28T05:12:34.828Z
tags:
  - personal
  - book
---

## สารบัญ

## สถานการณ์ส่วนตัว

ตั้งแต่ช่วงกลางธันวาปีที่แล้ว ผมก็อยู่คนเดียวเหงา ๆ มาตลอดแหละ ถึงมีเพื่อนก็ไม่ได้รู้สึกว่า connect ขนาดนั้น พยายามจะเข้าหาใครสุดท้ายก็รู้อยู่ดีว่าก็คงผิดหวังอยู่ดี ไม่โดน friendzone ก็ต้องโดนเหตุผลอื่น ๆ อยู่ดี สุดท้ายผมก็คงต้องยอมรับความจริงนั่นแหละ

## งานหนังสือ

บังเอิญว่าตอนงานหนังสือปีก่อน ๆ เหมือนผมจะเจอกับหนังสือ "วิทยาศาสตร์แห่งความเหงา" พอดี แต่ผมไม่ได้ซื้อเพราะมันไม่มีอะไรน่าสนใจเท่าไหร่ในตอนนั้น

แต่พอผมเจอสถานการณ์ที่ทำให้ผมต้องอยู่คนเดียวก็เลยรู้สึกสนใจเรื่องความเหงาบ้าง บางทีหนังสือเล่มนี้อาจจะทำให้ผมเข้าใจสถานการณ์มากกว่าเดิม วันนั้นผมเลยหยิบหนังสือเล่มนี้พร้อมกับเล่มอื่น ๆ ของสำนักพิมพ์ Salt และจ่ายเงินไป

## อ่านแล้วเป็นไงบ้าง

หนังสือเล่มนี้ไม่ได้พูดถึงวิธีที่ทำให้หายเหงาแบบตรง ๆ แต่ว่าจะพูดถึงในแนวว่ามันสามารถทำอะไรกับเราได้บ้าง อย่างเช่น คนที่เหงาจะมีความสามารถบางอย่างลดลง คนที่เหงาแล้วปล่อยสถานการณ์ไปนาน ๆ จะทำให้กลับมาเป็นแบบเดิมได้ยากขึ้น

อย่างไรก็ตามความรู้สึกเหงามันก็เป็นเครื่องมือสำคัญที่ทำให้มนุษย์อยู่รอด เช่น ทำให้เราอยู่รวมกันเป็นกลุ่มเพื่อให้ปลอดภัยจากพวกนักล่า ทำให้พวกเรารวมตัวกันได้ดีขึ้น

นอกจากนี้ก็ยังมีมุมมองที่น่าสนใจอย่างเช่น การที่มีผู้คนอยู่เยอะ ๆ อาจจะไม่ได้ทำให้หายเหงา หรือความเหงากับอาการซึมเศร้ามีบางอย่างที่คล้ายและแตกต่างกันอยู่

## สรุปที

โดยรวมแล้วหนังสือเล่มนี้ช่วยให้ผมเข้าใจสถานการณ์ที่เป็นอยู่ได้ดีขึ้นมาก มีมุมมองหรือเรื่องราวที่น่าสนใจมาก ผมแนะนำให้คนอ่านลองเลือกซื้อไปอ่านดูนะครับ

คุยกับผมที
