---
title: Stupid Hackathon 8 และเบื้องหลัง Nokorun
description: เกม Nokorun ที่สร้างใน SHT8
postSlug: nokorun-stupid-hack-8
ogImage: "@assets/images/nokorun/noko-thumbnail.png"
pubDatetime: 2024-07-18T10:00:00.000Z
tags:
  - game development
  - hackathon
  - godot
  - stupid hackathon
  - sht8
---

## สารบัญ

## Stupid Hackathon คืออะไร

Stupid Hackathon คืองาน Hackathon ที่คนมารวมตัวกันเพื่อทำอะไรโง่ ๆ ขำ ๆ ไม่ต้องมีประโยชน์ ต่างจาก Hackathon ทั่วไปที่ควรจะสร้างของบางอย่างที่มีประโยชน์ขึ้นมาในเวลาอันสั้น

ในไทย Stupid Hackathon ก็จัดมาเป็นครั้งที่ 8 แล้ว (ครั้งล่าสุด)

## เข้ามาได้ยังไง

ตอนแรกผมส่งตั๋ว Challenge ไป แต่ว่าไม่ติด เลยส่งตั๋ว Pitching ไปอีกรอบหนึ่ง ผม Pitch Idea Chrome hard mode พูดง่าย ๆ คือ extension ที่ทำให้การใช้งาน web browser ลำบากขึ้น เช่น ต้องใช้ AI ในการสั่งงาน หน้าเว็บกลายเป็นภาษารัสเซียโดยไม่มีเหตุผล หรือต้องใช้อุปกรณ์เฉพาะในการพิมพ์

## วันแรก

วันแรกผมหลง555 กะว่าจะเดินลัดผ่านคณะรัฐศาสตร์แต่เหมือนมันจะเป็นทางตันและมีตึกเยอะมาก เลยเสียเวลาเดินอ้อมไปนิดนึง สถานที่จัดปีนี้คือคณะวิศวกรรมศาสตร์จุฬา ก็มีฟัง talk ในห้อง auditoriuim ก่อน

มีกิจกรรมสำหรับหาทีมคือการปาเครื่องบินกระดาษ แน่นอนว่ามีคนขยำเครื่องบินตาม forward mail สมัยก่อนเลย (มั้ง) ผมไม่รู้เหมือนกันว่าใครได้ของผมไป แต่ว่าผมได้กระดาษของเพื่อนร่วมทีมมาคนหนึ่ง

เอาจริง ๆ ผมไม่ได้ฟอร์มทีมกันตรงนั้น แต่ว่าผมไปร่วมกับน้องอีกสองคน คนแรกชื่อทีเค อีกคนหนึ่งชื่อไอเดีย ที่พอทำเว็บเป็นทั้งคู่ แต่ว่าผมรู้สึกว่าอยากทำเกม (Chrome extension เป็นของ cliche ไปแล้ว) ก็เลยเสนอไอเดียสร้างเกมที่ควบคุมผ่านเว็บแทนการเล่นปกติ ผมรับผิดชอบในส่วนของเกม น้องทีเคเป็นคนทำ pixel art ส่วนไอเดียเป็นคนทำ web

## สิ่งที่คิดไว้

ผมใช้ Godot ในการสร้างเกม เนื่องจากว่าเป็น engine ที่ผมทำงานได้คล่องตัวที่สุดแล้ว ผมไม่ได้ลง Unity แถมก็ไม่ควรใช้ license Rider ของมหาวิทยาลัยแล้วด้วย จากประสบการณ์ที่ใช้ Unity ที่ผ่านมา มันค่อนข้างกินแรมพอสมควร

![Noko Stack](@assets/images/nokorun/noko-intended.png)

หลักการของเกมที่ควรจะเป็น (เดี๋ยวผมอธิบายทีหลัง อ่านต่อ ๆ) คือ Godot จะส่ง HTTP request ไปหา server ทุก ๆ 5 วินาทีเพื่อเอาคำสั่งของ Nokotan มาใช้ในเกม ในส่วนของเว็บจะมีหน้า frontend ที่จะควบคุม Nokotan จากมือถือ นอกจากนี้ถ้า Nokotan เก็บข้าวเกรียบกวางได้ก็จะส่งไปที่ server เพื่อให้ทาง frontend ปลดล็อกสกิลของ Nokotan

## วันที่สอง

ผมมาสายนิดหน่อย เพราะว่าวันก่อนหน้าผมไปกิน MK.JS แล้วกลับค่อนข้างดึก + ทำงานนี้ต่ออีกนิดหน่อย

ผมยอมรับว่าผมลืมที่จะคุยกับ backend กับดูว่า tech ฝั่ง backend ใช้ได้ไหม ที่สำคัญคือ backend ยังไม่มา เพราะว่าผมไม่ได้ยุ่งกับ backend ตรงนั้น ผมเลยต้องทำงานส่วนที่เหลือโดยการ mock ไปก่อนและ clone backend มาทำ local เอง จนมันรันได้

## การแก้ปัญหาก่อน present

เนื่องจากงานส่วนของ backend เป็นงานที่ไม่ได้ดูละเอียดและรีบทำ ทำให้ลืมดูไปว่าสามารถทำงานได้จริงรึเปล่า ซึ่งพอรันใน [localhost](http://localhost) มันก็ใช้ได้จริง ๆ ติดปัญหาคือการรันใน [pages.dev](http://pages.dev) กลับไม่สามารถใช้งานได้ คงเป็นเพราะว่า SvelteKit ที่รันตรงนั้นจะเป็นแบบ stateless ทำให้ข้อมูลแต่ละ request ไม่เหมือนกัน

โชคดีที่ผมทำปุ่ม debug ไว้สำหรับทดสอบความสามารถต่าง ๆ ของ Nokotan เรียบร้อยแล้ว ก่อน present จึงเหลือเพียงแค่เพิ่มปุ่มเล็กน้อยก็สามารถนำขึ้นเวทีได้แล้ว

## รางวัล

Stupid Hackathon จะมีธรรมเนียมการแจกรางวัลแบบแปลก ๆ ซึ่งกลุ่มผมก็สุ่มได้ปูนกับตุ๊กตาเด็ก

![Cement from Stupid Hackathon](@assets/images/nokorun/noko-award.jpg)

## เรียนรู้อะไรไปบ้าง

เยอะ

- อย่าคาดหวังอะไรโดยที่ไม่ test assumption ว่ามันจริงไหม เอาจริง ๆ เรื่อง server ไม่เก็บค่าตัวแปร ผมก็พอเดาไว้นิดนึง แต่ก็ไม่ได้ใส่ใจจนกระทั่งมาทดสอบกันก่อน present
- ควรพัฒนาเรื่องการสื่อสาร ตลอดงานผมไม่ได้ใช้ backend ที่น้องไอเดียเป็นคนทำเลย มีแค่โชว์หน้าเว็บนิดหน่อย
- ถ้าให้ดีก็ควรมีแผนสองหรืออะไรที่เตรียมสำรองไว้เสมอ ผมใช้เทคนิคปุ่ม debug แบบเดียวกับใน project จบทำให้ผมสามารถ present ได้แม้ server จะไม่ทำงานก็ตาม

## ส่งท้าย

ขอขอบคุณทั้งทีเคและไอเดียที่มาช่วยกันทำโปรเจคนี้ รวมถึงสตาฟทุกคนที่มาร่วมจัดงาน Stupid Hackathon 8 ด้วยนะครับ
